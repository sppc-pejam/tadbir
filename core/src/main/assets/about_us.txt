شرکت پردازش موازی سامان در سال ۱۳۷۷ خورشیدی به همت تیمی از کارشناسان ارشد نرم‌افزار و حسابداری با هدف تولید نرم‌افزارهای مالی و اداری به ثبت رسید. پس از دو سال کوشش بدون وقفه این تیم موفق به ارائه اولین نسخه از نرم‌افزار مالی و اداری تدبیـــر گردید که سادگی طراحی، متحد الشکل بودن واسط کاربر و برخورداری از امکانات و ابزارهای مهم مورد نیاز برای حسابداران و مدیران مالی، از همان ابتدا مورد استقبال مخاطبان خود قرار گرفت. این استقبال سبب شد که واحد پشتیبان نرم‌افزار تدبیر روز به روز بزرگتر شده و بر امکانات این نرم‌افزار نیز بطور مدام افزوده گردد؛ روندی که هم اکنون نیز با قاطعیت و اولویت بالا ادامه دارد و در چشم انداز پردازش موازی سامان نیز سهم عمده ای را به خود اختصاص می‌دهد.
شرکتی که با یک تیم سه نفره آغاز به کار کرده است، اینک بیش از ۱۰۰ نفر نیروی تمام وقت دارد و صدها نفر دیگر نیز در سراسر ایران به اشکال مختلف با آن همکاری دارند. نرم‌افزار تدبیر در بیش از ۴۰۰۰ موسسه خصوصی و دولتی در ایران و نیز برخی از کشورهای خاورمیانه – همچون امارات متحده عربی (دوبی)، افغانستان، تاجیکستان و ازبکستان – نصب و راه اندازی شده و استقبال از آن به لطف یزدان همواره رو به افزایش بوده و هست. شرکت پردازش موازی سامان، جلب رضایت مشتری و پاسخگویی و شفافیت در برخورد با کاربران را همواره در راس اهداف خود قرار داده و تمامی تلاشهای خود را در این راستا سازماندهـی کرده است. احترام به مشتریان، کارمندان و شرکتـهای رقیب، صداقت، رعایت اصول اخلاق حرفه ای، همگام بودن با تکنولـوژی روز و حرکت پرشتاب همسو با نیازهای بازار، بخشی از میثاقی هستند که بین مدیریت و کارکنان این شرکت بسته شده و در طی سالیان متمادی ضامن بقا و پیشرفت آن بوده است.
افتخار کارشناسان شرکت پردازش موازی سامان این است که از همان ابتدا با احترام به نظرات کاربران و خریداران نرم‌افزار و با بهره‌گیری از پیشنهادات و انتقادات سازنده متخصصین همواره در جهت توسعه و تکمیل نرم‌افزار تدبیر کوشا بوده‌اند و تعالی شرکت را در گرو همین پویایی دانسته و می‌دانند.

 
